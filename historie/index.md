---
layout:       post
title:        "České know-how"
image:        miscellaneous/shutterstock_1897169671.jpg
---

# Na co navazujeme (historie)

Česká republika navazuje na dlouhou tradici Československa v oblasti jaderné energetiky, a to jak v průmyslu tak i v jaderném výzkumu. Kombinace rozvinutého průmyslu a robustního jaderného výzkumu vyvrcholila v roce 1972 spuštěním vlastního jaderného reaktoru A1.

Vzhledem k historickým událostem a politickému vlivu byla nakonec tato technologie v Vlastní technologii Československo upustilo kvůli historickému vývoji a celý průmysl a výzkum se přiklonil k tlakovodním reaktorům VVER ruské výroby. Díky silné vědecké komunitě, robustnímu know-how a rozvinutému průmyslu bylo Československo jedním z mála států východního bloku, který byl schopen vyrábět a stavět jaderné reaktory.

Know-how českých firem a českého školství je zaměřeno především na technologii VVER, to jest bloků provozovaných v České republice. Za dobu provozu byl český průmysl schopen si tyto technologie osvojit a vyvinout vlastní pokročilejší. Navíc některé technologie pro Jadernou elektrárnu Temelín byly dodávány firmou Westinghouse, takže v oblasti I&C je český průmysl zvyklý pracovat s technologií západních dodavatelů.

Oblast výzkumu a vývoje se zaměřuje na reaktory všech konstrukcí. České týmy se zvláště podílejí na výzkumu v oblasti nových jaderných technologií a malých modulárních reaktorů. Samozřejmě část výzkumné kapacity zabírá podpora technologie provozované v Česku, tedy VVER.

# Jaderný průmysl v ČR

I mnoho let po sametové revoluci si český jaderný průmysl zachoval své světové postavení. Kapacity pro výrobu komponent a pro řízení výstavby nových jaderných zdrojů nadále existují.

Průmyslovou aktivitu můžeme rozdělit do několika oblastí:

- Výroba komponent a technologických celků: Český jaderný průmysl se podílí na výstavbě jaderných elektráren v zahraničí. Zvláště významné jsou dodávky pro elektrárny stavěné ve východní Evropě (Rosatom), dostavba elektrárny Mochovce na Slovensku (kde je generální dodavatel Škoda J.S. ( odkaz [https://www.skoda-js.cz/reference/](https://www.skoda-js.cz/reference/) )) ale také výroba vnitřních komponent reaktorové nádoby pro reaktory EPR stavěné ve Velké Británii (odkaz [https://www.skoda-js.cz/en/skoda-js-will-supply-the-french-with-key-equipment-for-the-british-power-plant/](https://www.skoda-js.cz/en/skoda-js-will-supply-the-french-with-key-equipment-for-the-british-power-plant/) ). Samozřejmostí je i výroba komponent pro reaktory již v provozu, například pohony regulačních tyčí, systém kontroly a řízení,...
 -   Údržba jaderných elektráren - Velkou část údržby jaderných elektráren provádí externí dodavatelé. Jedná se většinou o menší firmy, které zajišťují periodické kontroly, opravy, modifikace a další činnosti převážně během odstávek jednotlivých bloků. ([https://www.zat.cz/cz/obnova-skr-jaderne-elektrarny-temelin-projekt-a860-dilci-cast-dc2-r150.htm](https://www.zat.cz/cz/obnova-skr-jaderne-elektrarny-temelin-projekt-a860-dilci-cast-dc2-r150.htm) , [https://www.zat.cz/cz/obnova-skr-jaderne-elektrarny-dukovany-moduly-m3-5-3-a-5-etapa-na-bloku-c-1-r149.htm](https://www.zat.cz/cz/obnova-skr-jaderne-elektrarny-dukovany-moduly-m3-5-3-a-5-etapa-na-bloku-c-1-r149.htm) ,[https://www.tes.eu/kategorie-produktu/servis-a-udrzba-zarizeni-je/](https://www.tes.eu/kategorie-produktu/servis-a-udrzba-zarizeni-je/) , [https://www.ic-energo.eu/reference](https://www.ic-energo.eu/reference) , [https://nuvia.cz/cs/oblasti/43-jaderna-energetika](https://nuvia.cz/cs/oblasti/43-jaderna-energetika) , [https://www.roez.sk/referencie-roez](https://www.roez.sk/referencie-roez) , [https://mpowergroup.eu/reference/](https://mpowergroup.eu/reference/) )
-   Odborné studie a analýzy - Provoz jaderné elektrárny vyžaduje velké množství studií, kontrol, analýz a dalších odborných konzultací, které dodávají často menší firmy. Jedná se o dodavatelskou činnost, která vyžaduje vysokou odbornost. ([https://www.tes.eu/kategorie-produktu/deterministicke-bezpecnostni-analyzy/](https://www.tes.eu/kategorie-produktu/deterministicke-bezpecnostni-analyzy/), [https://nuvia.cz/cs/oblasti/43-jaderna-energetika](https://nuvia.cz/cs/oblasti/43-jaderna-energetika), [https://www.alvel.cz/spolecnost/profil-spolecnosti/](https://www.alvel.cz/spolecnost/profil-spolecnosti/), [https://www.ujv.cz/cs/produkty-a-sluzby/jaderna-energetika](https://www.ujv.cz/cs/produkty-a-sluzby/jaderna-energetika) )   
-   Aplikovaný výzkum - Český průmysl se zapojuje do výzkumných aktivit a to formou komerčního výzkumu pro české jaderné elektrárny, tak také jako účastník projektů financovaných částečně z rozpočtu ČR (TAČR a jiné).

# Česká věda

Věda a výzkum v oblasti mírového využití jaderné energie má v České republice tradici a silné zázemí. Český výzkum disponuje rozsáhlým inventářem výzkumných zařízení, často velmi unikátních, které umožňují provádět špičkový výzkum. Díky své výzkumné odbornosti a zázemí jsou jsou jeho aktivity významné nejen v české kotlině, ale i v porovnání se světem. Fungující spolupráce s průmyslem umožňuje provádět smysluplný aplikovaný výzkum. Odborné a technologické zázemí je využíváno i ve výzkumu primárním. Pro ilustraci pestrosti aktivit české jaderné vědy je možné uvést několik příkladů, které nepokrývají všechny oblasti:

-   Jaderné palivo - výzkum nových druhů paliv a palivového pokrytí, optimalizace využití paliva, vývoj výpočetních kódů pro výpočet zavážek reaktorů
-   Detektory ionizujícího záření - vývoj nových detektorů a detekčních systémů pro jaderné elektrárny, lékařství a průmysl
-   Nové jaderné technologie - thoriový palivový cyklus, reaktory 4. generace a malé modulární reaktory    
-   Jaderná bezpečnost - analýza a rozvoj jaderné bezpečnosti, vývoj nových technologií a výpočetních kódů pro Probability Safety Assessment, těžké havárie a další oblasti provozu
-   Materiálový výzkum - zvláště jaderné reaktory, urychlovače a další výzkumná infrastruktura přispívá k vývoji nových materiálů nejen pro jaderné technologie, ale také pro průmysl 3.0, lékařství, vodíkové technologie, dopování křemíku pro fotovoltaické panely a další
-   Technologie zpracování jaderných odpadů (nejen použitého paliva, ale i nízko a středně radioaktivního odpadu), otázky vyřazování z provozu a problematika úložišť nízko, středně a vysoce radioaktivního odpadu    
-   Aplikace záření v medicíně (vývoj nových léčiv, zobrazovacích metod,..), ve studiu životního prostředí, humanitních vědách (např. archeologie), zamezení šíření jaderných zbraní a dalších

# České školství

České technické školství se rozvíjelo společně s vědou a průmyslem. Již v počátcích jaderného rozvoje v Československu byla založena Fakulta jaderná a fyzikálně inženýrská (FJFI), která odborně pokrývala oblast jaderných technologií. S rozvojem jaderného výzkumu a průmyslu rostlo také školství. Dnes se věnuje jaderným technologiím hlavně FJFI, obory zaměřené na jadernou energetiku je možné studovat i na jiných technických fakultách českých univerzit (Fakulta elektrotechnická ČVUT, Fakulta strojní ZČU, Fakulta strojního inženýrství VUT,...). Důležité je zmínit také jaderné obory mimo jadernou energetiku jako je jaderná chemie, dozimetrie, a další obory aplikující jaderné technologie v různých oblastech přírodních a technických věd. Kvalitní výuka je postavena na spolupráci škol s vědeckými institucemi a průmyslem. České jaderné školství se pyšní vlastním školní jaderným reaktorem VR-1, který je jedním ze základních pilířů praktické výuky jaderné fyziky v české republice.

Jako i jiné technické obory se jaderné obory potýkají s nedostatkem studentek a studentů. Nedostatek absolventů přirozeně brzdí rozvoj české vědy a průmyslu, který má nedostatek kvalifikovaných pracovníků.

# Jaké know how máme - jak ho můžeme rozvíjet?

Česká věda a český průmysl mají bohatou historii a rozsáhlé know how, které je stále aktuální (viz ukázky aktivit). Navíc disponuje kvalitním vzdělávacím systémem v oblasti jaderné energetiky a technologií. V know how můžeme identifikovat 4 směry, které se přímo pojí s otázku jaderné energetiky:

-   stavba jaderných elektráren,    
-   podpora provozu jaderných elektráren,
-   vývoj nových technologií,
-   decommissioning.

Rozvoj zmíněných oblastí půjde přirozeně samovolně, ale zapojení státu by mohl vést rychlejšímu rozvoji, který by jistě přinesl české ekonomice a státu nové technologie, rozmach průmyslových aktivit s vysokou přidanou hodnotou a rozvoj znalostní ekonomiky. Jasnější vize v oblasti výzkumu projektovaná do grantových programů by také pomohla k dosažení lepších výsledků.

Konkrétní kroky, které by pomohly rozvoji:
1.  Změna financování výuky na vysokých školách (v současné době jsou dost podfinancované)
2.  Větší finanční alokace na programy zaměřené na rozvoj jaderných technologií v ČR