---
layout:       post
title:        "Časová osa"
image:        miscellaneous/jadro-2.jpg
---

Timeline zobrazující klíčové informace k projektu obsahující, kterou lze dle kategorií filtrovat, obsah doplňován cca na týdenní bázi. Informace budou z těchto kategorií: (HM / JL)

1.  Vládních prohlášení a slibů o JEDU + Oficiální vládní rozhodnutí a další kroky
    
2.  Pozice bezpečnostních institucí - co se ví veřejně, že řekly/udělaly
    
3.  Pozic politické scény - co kdy řekli, slíbili k JEDU (Piráti, demoopozice, další strany)
    
4.  Klíčová vyjádření nevládních expertů a organizací
    
5.  Veřejně známých kroků uchazečů v ČR
    
6.  Zkušenosti s jednotlivými uchazeči ve světě (Ondřej Novák)
    

  
  

![](https://lh4.googleusercontent.com/aJWTws3TGwtEFH61CdYi7KO_4216gO-tpV6qIgILrYALIisclv9fSOc4QFWEidr8YlQ3YuzdbZzWAzTtY1MiI6yEvY9E5H6XmW9iI3U4q5YkfXflGaqGBaArimpTdFj_qOO3kEIu)

28. 7. 2020

Stát a investor podepsali smlouvy k novému jadernému zdroji v Dukovanech

Ministerstvo průmyslu a obchodu a investor projektu Dukovany II, tedy společnosti ČEZ, a. s. a Elektrárna Dukovany II, a. s., podepsali smlouvy k novému jadernému zdroji. V dané věci stát ponese záruky za politická a legislativní rizika, která by mohla projekt znemožnit. Investor pak má vybrat hlavního dodavatele nového jaderného zdroje v Dukovanech a dojednat s ním smlouvu do konce roku 2024. Také má zajistit potřebná povolení a vše směřovat k tomu, aby byl nový blok elektrárny zprovozněn v roce 2036.

[MPO](https://www.mpo.cz/cz/rozcestnik/pro-media/tiskove-zpravy/stat-a-investor-podepsali-smlouvy-k-novemu-jadernemu-zdroji-v-dukovanech--zacina-dalsi-faze-pripravy--255953/)

![](https://lh4.googleusercontent.com/aJWTws3TGwtEFH61CdYi7KO_4216gO-tpV6qIgILrYALIisclv9fSOc4QFWEidr8YlQ3YuzdbZzWAzTtY1MiI6yEvY9E5H6XmW9iI3U4q5YkfXflGaqGBaArimpTdFj_qOO3kEIu)

červenec 2020

Zahájení prenotifikačního procesu s Evropskou komisí

Státní podpora nového dukovanského reaktoru musí být schválena Evropskou komisí. V červenci byly do Bruselu zaslány základní dokumenty, v následných jednání Česká republika vysvětlovala model financování projektu.

[Rozhovor](https://allforpower.cz/jaderna-energetika/jaroslav-mil-dodavatel-musi-mit-prirozeny-zajem-jaderny-reaktor-dokoncit-280) s Jaroslavem Mílem

![](https://lh5.googleusercontent.com/L_lmMamJ4UMLuUP_l4XO2Rkq-9bsGNjVEbfgwUc36ooh5WWYjmfgrDZ-_oUTWX37rRNKnQTQSxYMCBZ6Vqdc12V40gd__vP0K1K1Fb8p9BQB7bYnvDDysJkW62CquOrwcph2ME6s)

14. 9. 2020

Ministerstvo vnitra a zahraničí a bezpečnostní experti varují před nedostatečným zohledněním bezpečnostních aspektů v zadávací dokumentaci k tendru

Návrh zadávací dokumentace na tendr ke stavbě nových bloků Jaderné elektrárny Dukovany podle tajných služeb a ministerstev vnitra a zahraničí dostatečně nezohledňuje bezpečnostní zájmy státu, zástupci všech zmíněných institucí doporučili vůbec neoslovovat rizikové uchazeče.

[iRozhlas](https://www.irozhlas.cz/zpravy-domov/tendr-rusko-cina-dukovany-tajne-sluzby-vnitro-varovani-dostavba_2011190600_kar)

![](https://lh4.googleusercontent.com/aJWTws3TGwtEFH61CdYi7KO_4216gO-tpV6qIgILrYALIisclv9fSOc4QFWEidr8YlQ3YuzdbZzWAzTtY1MiI6yEvY9E5H6XmW9iI3U4q5YkfXflGaqGBaArimpTdFj_qOO3kEIu)

30. 9. 2020

První čtení vládního návrhu zákona o opatřeních k přechodu ČR k nízkouhlíkové energetice, tzv. nízkouhlíkového zákona

Zákon je potřeba pro finanční model celého projektu. Na jeho základě může stát vykupovat elektřinu vyrobenou v jaderném reaktoru. K zákonu bylo podáno několik pozměňovacích návrhů. Dva návrhy poslance Jana Lipavského by neumožnily účast Ruska a Číny v tendru, návrh poslance Petra Třešňáka by pak umožnil zákon aplikovat i na další jaderné projekty, nejen specificky na Dukovany II.

Cestu zákona lze sledovat [zde](https://www.psp.cz/sqw/historie.sqw?o=8&T=966)

![](https://lh5.googleusercontent.com/L_lmMamJ4UMLuUP_l4XO2Rkq-9bsGNjVEbfgwUc36ooh5WWYjmfgrDZ-_oUTWX37rRNKnQTQSxYMCBZ6Vqdc12V40gd__vP0K1K1Fb8p9BQB7bYnvDDysJkW62CquOrwcph2ME6s)

10. 11. 2020

BIS nepřímo varovala před vlivem Ruska a Číny v tendru na Dukovany

Z výroční zprávy Bezpečnostní informační služby za rok 2019 vyplynulo, že tuzemské strategické projekty v oblasti energetiky či komunikačních technologií jsou pro bezpečnost země velkým rizikem, a proto je nežádoucí otevřít k nim cestu nedemokratickým režimům.

[Aktuálně](https://zpravy.aktualne.cz/domaci/bis-vyrocni-zprava/r~80e1fcf6228b11eb9d470cc47ab5f122/)

![](https://lh5.googleusercontent.com/ExeXNoncn43ZAIqe4E1yXysAflKVVu6HzdQ0_Y1c04eojPwfJWWgHWZtfcBEhYvW_cZIpNtMtnH7Xn0Ns4GJqgOu-oFM9V3sZmqjdKACtKbKNyzbnVa3WO7vvRWlzFJmc4icdr4P)

  
  

19. 11. 2020

Předsedové demokratických opozičních stran žádají poslaneckou kontrolu nad nízkouhlíkovým zákonem. Projekt Dukovany II nesmí ohrozit bezpečnost České republiky

Demokratická opozice se jasně vymezila proti absenci řádné poslanecké kontroly rozvoje jaderné energetiky v Česku. „Předsedové demokratických opozičních stran považují za nepřijatelné, aby Poslanecká sněmovna naslepo a ve spěchu souhlasila s nízkouhlíkovým zákonem, který dláždí cestu stavbě jaderné elektrárny Dukovany II bez řádného projednání na bezpečnostním výboru,” shodli se Ivan Bartoš /Piráti/, Petr Fiala /ODS/, Marian Jurečka /KDU-ČSL/ a Markéta Pekarová-Adamová /TOP09/ a Vít Rakušan /STAN/.

[Pirátské listy](https://www.piratskelisty.cz/clanek-3603-projekt-dukovany-ii-nesmi-ohrozit-bezpecnost-cr-predsedove-demokratickych-opozicnich-stran-zadaji-kontrolu-nad-nizkouhlikovym-zakonem)

![](https://lh4.googleusercontent.com/aJWTws3TGwtEFH61CdYi7KO_4216gO-tpV6qIgILrYALIisclv9fSOc4QFWEidr8YlQ3YuzdbZzWAzTtY1MiI6yEvY9E5H6XmW9iI3U4q5YkfXflGaqGBaArimpTdFj_qOO3kEIu)

9. 12. 2020

Stálý výbor pro výstavbu nových jaderných zdrojů v ČR rozhodl, že na jádru musí panovat shoda napříč politickým spektrem, ministr Havlíček navrhl čtyři scénáře

Na jednání vládního výboru pro výstavbu nových jaderných zdrojů premiér Andrej Babiš požádal o zpracování „Analýzy jaderných projektů v zahraničí z hledisek úspěšnosti realizace v oblasti HMG a rozpočtů“ a to tak, aby tato Analýza byla podkladem pro jednání předsedů politických stran. To má proběhnout na konci ledna. Ministr průmyslu, obchodu a dopravy Havlíček pak představil čtyři varianty dalšího postupu tím, že sám se kloní k variantě 3+2.

-   Přizvat do výběrového řízení všechny uchazeče (CGN, EdF, Kepco/KHNP, Rosatom, Westinghouse) s možností vyloučit kteréhokoliv uchazeče v průběhu nebo na konci výběrového řízení při stanovení pořadí.
    
-   Přizvat do výběrového řízení 3 uchazeče (EdF, Kepco/KHNP, Westinghouse).
    
-   Přizvat do výběrového řízení 3 uchazeče (EdF. Kepco/KNHP, Westinghouse) a dalšímuchazečům CGN a Rosatom umožnit účast ve výběrovém řízení jako členové konsorcia, tzv. varianta 3+2.
    
-   Tato vláda nerozhodne o zahájení výběrového řízení a rozhodnutí ponechá na další vládu po volbách do PSP..
    

[ČT24](https://ct24.ceskatelevize.cz/ekonomika/3238326-tendr-na-dukovany-do-konce-roku-nebude-mame-ctyri-varianty-uvedl-havlicek)

  
  
  

------------------------

  

Poznámky

  
  

- 28. 7. 2020 - Stát a investor podepsali smlouvy k novému jadernému zdroji v Dukovanech, začíná další fáze přípravy

  

- 31.7.2020 obdržel stát návrh zadávací dokumentace k tendru od ČEZ, jde o zhruba 3500 stran v angličtině

  

- 14.9.2020 poslal ministr vnitra Hamáček stanovisko bezpečnostních institucí ministru Havlíčkovi, který ho jako MPO za stát předložil investorovi (ČEZ)

  

- k 30.9.2020 stát odevzdal investorovi zhruba 150 připomínek k zadávací dokumentaci

  

- po tomto termínu bylo dodáno investorovi 100 - 200 připomínek právní kanceláře, která zastupuje stát v tomto procesu (kterou si najalo MPO)

  

- 23.10.2020 ČEZ zaslal státu zapracované připomínky k zadávací dokumentaci. Bylo zapracováno zhruba 60 % připomínek státu, zbytek je stále zapracováváván. I z připomínka právní kanceláře zastupující stát byla zapracována jen část.

  

- 9.12.2020 SVNJZ

  

- ještě před vypsaném tendru musí byt podepsána dohoda o principech garance výkupu elektřiny = zaklad pro notifikacni rizeni u EK

  

- ČEZ chtěl vypsat tendr k 18.12.2020, posouvá se

  

- Do konce července 2021, tedy za 7 měsíců, chtěl dostat nabídky od zájemců

  

- Do listopadu 2022 chce předložit vládě pořadí zájemců

  

-po 2036 - spuštění nového bloku

  
  

### Nízkouhlíkový zákon ve sněmovně:

  

1.  Návrh zákona rozeslán poslancům jako tisk [966/0](https://www.psp.cz/sqw/text/tiskt.sqw?O=8&CT=966&CT1=0) dne 11. 8. 2020.
    

Organizační výbor projednání návrhu zákona doporučil 3. 9. 2020 (usnesení č. [309](https://www.psp.cz/sqw/text/tiskt.sqw?o=8&v=ORGV&ct=309)). Určil zpravodaje: [Petr Dolínek](https://www.psp.cz/sqw/detail.sqw?id=6444&o=8) a navrhl [Hospodářský výbor](https://www.psp.cz/sqw/hp.sqw?k=3500&o=8) jako garanční.

  

2.  1. čtení
    

Proběhlo [30. 9. 2020](https://www.psp.cz/eknih/2017ps/stenprot/058schuz/58-6.html#q574) na 58. schůzi.  
Návrh zákona přikázán k projednání výborům (usnesení č. [1260](https://www.psp.cz/sqw/text/tiskt.sqw?o=8&v=US&ct=1260)).  
Lhůta k projednání výbory byla určena na 30 dní.

Garanční [Hospodářský výbor](https://www.psp.cz/sqw/hp.sqw?k=3500&o=8) projednal návrh zákona a vydal 8. 10. 2020 usnesení doručené poslancům jako tisk [966/1](https://www.psp.cz/sqw/text/tiskt.sqw?o=8&ct=966&ct1=1) (přerušuje projednávání).

Garanční [Hospodářský výbor](https://www.psp.cz/sqw/hp.sqw?k=3500&o=8) projednal návrh zákona a vydal 20. 10. 2020 usnesení doručené poslancům jako tisk [966/2](https://www.psp.cz/sqw/text/tiskt.sqw?o=8&ct=966&ct1=2) (doporučuje schválit).

[Výbor pro bezpečnost](https://www.psp.cz/sqw/hp.sqw?k=4900&o=8) projednal navíc návrh zákona a vydal 23. 11. 2020 usnesení doručené poslancům jako tisk [966/3](https://www.psp.cz/sqw/text/tiskt.sqw?o=8&ct=966&ct1=3) (přerušuje projednávání).

  

3.  2. Čtení
    

Projednávání návrhu zákona [20. 11. 2020](https://www.psp.cz/eknih/2017ps/stenprot/067schuz/67-1.html#q5) na 67. schůzi přerušeno.  
Návrh zákona prošel obecnou rozpravou [26. 11. 2020](https://www.psp.cz/eknih/2017ps/stenprot/073schuz/73-1.html#q5) na 73. schůzi.  
Návrh zákona prošel podrobnou rozpravou 26. 11. 2020 na 73. schůzi.  
Lhůta pro zahájení třetího čtení byla změněna na 7 dnů po doručení pozměňovacích, popřípadě jiných návrhů poslancům.  
Podané pozměňovací návrhy zpracovány jako tisk [966/4](https://www.psp.cz/sqw/text/tiskt.sqw?o=8&ct=966&ct1=4), který byl rozeslán 26. 11. 2020 v 11:13.

  

4.  [Hospodářský výbor](https://www.psp.cz/sqw/hp.sqw?k=3500&o=8) vydal usnesení garančního výboru, které bylo 1. 12. 2020 doručeno poslancům jako sněmovní tisk [966/5](https://www.psp.cz/sqw/text/tiskt.sqw?o=8&ct=966&ct1=5) (stanovisko)
    

  

### Vláda

  

30. 4. 2019 - Havlíček po nástupu do funkce

  

K srdci si vzal nový ministr průmyslu a obchodu a vicepremiér Karel Havlíček slova prezidenta Miloš Zemana, že tendr na nový jaderný zdroj nemá být zatížen žádnými ideologickými předsudky. „Dopředu nechceme nikoho vylučovat," odvětil na dotaz iDNES.cz Havlíček poté, co ho premiér Andrej Babiš uvedl do úřadu. ([iDnes](https://www.idnes.cz/zpravy/domaci/havlicek-uvedeni-do-uradu-vlada-prumysl-obchod.A190430_160657_domaci_kop))

  
  
  

červenec 2020 - zahájení prenotifikace

(rozhovor J. Míl: Prenotifikační proces byl oficiálně zahájen v červenci zasláním základních dokumentů. Proběhlo několik jednání, na nichž jsme vysvětlovali naše záměry a odpovídali na dodatečné dotazy. [zdroj](https://allforpower.cz/jaderna-energetika/jaroslav-mil-dodavatel-musi-mit-prirozeny-zajem-jaderny-reaktor-dokoncit-280))

  
  

20. 10. 2020 - Hospodářský výbor

  
  

Havlíček k pozměňovacím návrhům:

  

bezpečnost

  

Redundantní návrh, stát je prostřednictvím MPO povinen držet se základní povinnosti (paragraf 1), toto už je zakomponováno přirozenou cestou.

  

Rozhodnutím o autorizaci MPO rozhoduje mj o tom, že je předpokládaný záměr v souladu s energetickou koncepcí a hodnotí aspekty uvedené v PN.

  

Pro zajištění bezpečnostních zájmů státu v oblasti jaderné energetiky bylo přijato zvláštní usnesení vlády, to zahrnuje specifické mechanismy včetně spolupráce s bezpečnostními složkami.

  

pozm. návrh GPA

  

Není vhodné ex ante vylučovat technologie zapojení technologií ze zemí, mohlo by to mít ekonomický dopad v podobě omezení počtu nabídek.

  

Vycházíme z principu založeném na nediskriminačním přístupu na základě pravidel EU a WTO.

  

Mohlo by to také způsobit nepříjemnou situaci ohledně jaderného paliva. Pokud bychom to takto přidali, měli bychom pouze jednoho dodavatele jaderného paliva. Máme jen Westinghouse nebo TVEL. Znemožnilo by to konkurenci a mohlo by to hrát roli cenovou.

  
  

20. 11. 2020 - Pro vyloučení Rusů z dukovanského tendru je i ministr zahraničí ([SZ](https://www.seznamzpravy.cz/clanek/pro-vylouceni-rusu-z-dukovanskeho-tendru-je-i-ministr-zahranici-130497))

  
  
  

1.12. 2020 Hospodářský výbor

  

Daniel Beneš, generální ředitel a předseda představenstva ČEZ, a.s. – na úvod zmínil role jednotl. účastníků celého procesu – parlament (legislativa), ČEZ – investor (výběr. řízení), vláda a exekutiva státu (notifikace) – role se prolínají; dále provedl přítomné svou připravenou prezentací – viz [https://www.psp.cz/sqw/hp.sqw?k=3506&ido=1309&td=22&cu=50](https://www.psp.cz/sqw/hp.sqw?k=3506&ido=1309&td=22&cu=50); poté reagoval na posl. Langšádlovou

– zohlednění bezp. zájmů státu z pozice investora – viz prezentace, příp. doplní; vyloučení rizik. uchazečů a vliv na cenu – potenc. až 5 uchazečů – v případě nepoptání Číny a Ruska, zbývají pouze tři uchazeči

– poznamenal, že Korejci nikdy nebudou nezávislí na USA – používají amer. technologie, bez dohody s amer. vládou nemohou nabízet → potenc. tedy pouze dva uchazeči; vliv na cenu příp. vyloučení uchazečů má; geopolitický kontext má svou cenu; musí rozhodnout stát; ČEZ musí pozvat všechny, kdo umí NJZ postavit;

  
  

9. 12. 2020 SVVNJZ

  

Beneš:

-   5000 stran zadávací dokumentace téměř hotovo, uchazeči budou mít 7 měsíců na vypracování nabídek
    
-   zapracovali všechny bezpečnostní připomínky státu (ještě před podpisem smlouvy, 30. 4., dostali pokyny, to zapracovali do první verze na konci července, v polovině září stanovisko od MV, koncem září předali odpověď, pak obchodně-technické požadavky, pak druhé kolo připomínek, ceé to zapracovali do konce října)
    
-   jsme přesvědčeni, že do poptávkové dokumentace jsme zapracovali všechny opatření, které vedou k eliminaci / zmírnění bezpečnostních rizik, které jako komerční subjekt podle zákona můžeme, pokud existují další bezpečnostní opatření, ty jsou nad rámec kompetencí podnikatelského subjektu
    
-   co jsme zapracovali:
    

-   možnost státu z bezpečnostních důvodů vyloučit kteréhokoliv uchazeče
    
-   právo investora zrušit výběrové řízení a ukončit vyjednávání s kýmkoliv
    
-   plus další opatření - 6 skupin (viz [prezentace](https://drive.google.com/file/d/15CWUx-d2ng8nNbQWp9n9dxvhokCDxEt9/view?usp=sharing))
    

-   právní rámec výběrového řízení vylučuje právo uchazečů a subdodavatelů uplatňovat nároky souvislosti s VŘ / v arbitrážích je chráněno vlastnictví v podobě investic -> oba strachy liché
    

  

Havlíček

-   ministerstvo zvažuje všechny aspekty, jedná s MV i bezp. složkami, vnímáme požadavky bezp. složek jako doporučující v tuto chvíli, ale chceme se jimi řídit
    

  

Nyní se pracuje se 4 variantami:

-   Přizvat do výběrového řízení všechny uchazeče (CGN, EdF, Kepco/KHNP, Rosatom, Westinghouse) s možností vyloučit kteréhokoliv uchazeče v průběhu nebo na konci výběrového řízení při stanovení pořadí.
    
-   Přizvat do výběrového řízení 3 uchazeče (EdF, Kepco/KHNP, Westinghouse).
    
-   Přizvat do výběrového řízení 3 uchazeče (EdF. Kepco/KNHP, Westinghouse) a dalším  
    uchazečům CGN a Rosatom umožnit účast ve výběrovém řízení jako členové konsorcia (nikoliv však jako vedoucí organizace, ale jako členové těchto konsorcií), za předpokladu, že ostatní členové konsorcií budou ze zemí EU nebo NATO. Sestava a pravidla těchto konsorcií musí být známy dopředu. Konkrétní podmínky takovéhoto zapojení v konsorciích by byly dále posuzovány MV a bezpečnostními složkami z hlediska bezpečnostních zájmů a požadavků ČR, na základě, kterých by Stát dále jednal.
    
-   Tato vláda nerozhodne o zahájení výběrového řízení a rozhodnutí ponechá na další vládu po volbách do PSP. Jedná se o variantu technického charakteru pro případ, pokud by byla dlouhodobě zásadní neshoda na tom, kterou z variant 1-3 aplikovat.
    

  
  
  

### Piráti & demoopo

  

9. 6. 2020 - Senátní výbor chce z dostavby Dukovan vyloučit některé uchazeče ([Lidovky](https://www.lidovky.cz/byznys/energetika/senatni-vybor-chce-z-dostavby-dukovan-vyloucit-nektere-uchazece-varoval-pred-ruskem-a-cinou.A200609_142853_energetika_sei))

  

#### 20. 10. 2020 - TK (KDO?)

  

Dobrý den,

  

dovolte mi, abych vás informoval o 5 důležitých skutečnostech ohledně postupu pirátů v otázce stavby nového jaderného zdroje v Dukovanech.

  

1) Jasně říkáme, že Rusko a Čína nesmí v Česku stavět jádro.

  

Rusko se dlouhodobě snaží ovlivnit rozhodování České republiky v oblasti energetiky. To už více než 10 let potvrzují výroční zprávy BIS a v této souvislosti je od roku 2017 zmiňována i Čínská lidová republika.

  

Navrhl jsem proto pozměňovací návrh, který zavazuje Ministerstvo průmyslu a obchodu ČR k tomu, že nepředloží investorovi návrh smlouvy o výkupu elektřiny z jaderné elektrárny, pokud by její uzavření mohlo ohrozit bezpečnost země.

  

Ministerstvo dalo návrhu negativní stanovisku a hospodářský výbor dnes na svém jednání nedoporučil k přijetí.

  

2) Pro výstavbu jádra musíme najít spolehlivého partnera.

  

S odhadovaným nákladem minimálně 160 miliard Kč bude tato stavba největším veřejně podporovaným ekonomickým projektem v historii České republiky. Je klíčovým zájmem najít pro Česko ekonomicky spolehlivého partnera, který stavbu dokončí a dodrží veškeré závazky.

  

Proto jsem navrhl, aby se stavby mohly účastnit pouze společnosti ze zemí, které přistoupily k mnohostranné Dohodě o vládních zakázkách v rámci Světové obchodní organizace. Tyto země mají ve své legislativě nejvyšší možnou právní ochranu a zároveň umožňují českým společnostem ucházet se o podobné veřejné zakázky.

  

Ministerstvo dalo návrhu negativní stanovisko a hospodářský výbor jej dnes na svém jednání nedoporučil k přijetí.

  

3) Zákon musí myslet i na malé jaderné reaktory. Navrhneme odstranění omezení výkonu nad 100 MW. Tak, aby nízkouhlíkový zákon umožňoval podporu i pro menších reaktorů, využitelných například v českém teplárenství. Pozměňovací návrh předloží Petr Třešňák.

  

4) Výstavba jádra musí znamenat, co nejrychlejší ukončení těžbu a spalování uhlí. Jinak to nedává smysl. Ideálně v roce 2033. Vláda místo toho navrhuje rok 2038, kdy zřejmě uhlí nebude ani ekonomicky výhodným zdrojem.

  

5) Je nutné začít pracovat na aktualizaci Státní energetické koncepce. Ta je nastavená na dobu předcovidovou. My musíme myslet na dobu po covidovou.

  
  

#### 19. 11. 2020 - TK opozičních předsedů k nízkouhlíkovému zákonu

  

Prohlášení:

  

Předsedové demokratických opozičních stran považují za nepřijatelné, aby poslanecká sněmovna naslepo a ve spěchu souhlasila s nízkouhlíkovým zákonem dláždícím cestu stavbě jaderné elektrárny Dukovany II bez řádného projednání na bezpečnostním výboru. Vláda musí důvěryhodně poslanecké sněmovně doložit, že při přípravě jaderného tendru naplnila svoji ústavní povinnost chránit bezpečnost České republiky. Dokud toto nedoloží, tak není možné pokračovat v projednávání této normy na plénu poslanecké sněmovny.

  
  

TZ:

  

Tisková zpráva

Předsedové demokratických opozičních stran žádají poslaneckou kontrolu nad nízkouhlíkovým zákonem. Projekt Dukovany II nesmí ohrozit bezpečnost České republiky

Praha, 19. listopadu 2020 - Ve Sněmovně dnes zazněla jasná slova demokratické opozice, která se vymezila proti absenci řádné poslanecké kontroly rozvoje jaderné energetiky v Česku. „Předsedové demokratických opozičních stran považují za nepřijatelné, aby Poslanecká sněmovna naslepo a ve spěchu souhlasila s nízkouhlíkovým zákonem, který dláždí cestu stavbě jaderné elektrárny Dukovany II bez řádného projednání na bezpečnostním výboru,” shodli se Ivan Bartoš /Piráti/, Petr Fiala /ODS/, Marian Jurečka /KDU-ČSL/ a Markéta Pekarová-Adamová /TOP09/ a Vít Rakušan /STAN/.

Plánované rozšíření jaderné elektrárny Dukovany, pokud se bude realizovat, bude největší veřejnou investicí v dějinách ČR. Vítěz případného výběrového řízení bude České republice partnerem na desítky let, a proto musí poslanci být detailně seznámeni se všemi aspekty zákona i postupem vlády. „Je jednoduše skandální, že by poslanci v Bezpečnostním výboru neměli šanci projednat, jestli v rámci přípravy tendru vláda dostatečně zohledňuje bezpečnostní rizika a je tedy schopna doložit, že při přípravě jaderného tendru naplnila svoji ústavní povinnost chránit bezpečnost České republiky před vlivem nedemokratických zemí jako je Rusko a Čína,“ vysvětlil předseda Pirátů Ivan Bartoš.

„Česká republika se neobejde bez dostavby Dukovan a jaderné energetiky jako součásti energetického mixu. Jen díky tomu jsme schopni do budoucna zajistit energetickou bezpečnost země. Nemůžeme ale vystavit republiku bezpečnostním rizikům spojeným s rizikovými dodavateli, na což upozorňují dlouhodobě i bezpečnostní služby. Už na začátku proto musí být vyřazené společnosti z Ruska a Číny, které dlouhodobě označují bezpečnostní složky jako potenciálně nebezpečné. Vyřazení těchto firem bude nejen důležité z bezpečnostního hlediska, ale také férové ke všem účastníkům chystaného tendru,“ popsal předseda ODS Petr Fiala.

„Všichni cítíme naléhavou povinnost upozornit na to, že nám momentálně chybí zvážení všech bezpečnostních rizik včetně detailního vyjádření bezpečnostních složek České republiky. Otazníkem také zůstává, zda tento zákon je dostatečně konzultován s partnery na půdě Evropské unie, což je nutnou podmínkou do budoucna. Zmiňovaná rizika nemůžeme v žádném případě přehlížet a nesmíme ani zapomenout na snahy Ruska a Číny vstupovat do vnitřních záležitostí České republiky,” okomentoval předseda KDU-ČSL Marian Jurečka.

„Prezident Zeman dlouhodobě kritizuje práci šéfa BIS. Prezident podporuje dostavbu dalšího bloku Dukovan a zároveň si přeje, aby elektrárnu dostavěly čínské nebo ruské firmy. Výroční zpráva BIS zase hovoří o tom, že by se stát neměl u výběrových řízení řídit cenou, ale hlavně tím, aby nebyla ohrožena ‚politická nezávislost a suverenita České republiky'. Zpráva pokládá původ firem z autoritářských zemí za důležitý faktor ovlivňující rizikovost konkrétní investice. Vážně někomu příčetnému připadá, že mají za těchto okolností v tendru firmy z Číny a Ruska co pohledávat?” uvedla předsedkyně TOP 09 Markéta Pekarová Adamová.

„Je to bezpečnostně-strategický postoj, který si zasluhuje důkladnou diskuzi a politickou shodu nad rámec jednoho volebního období. Není jediný rozumný důvod, proč bychom se schválením zákona měli spěchat,” uvedl předseda STAN Vít Rakušan.

[https://www.pirati.cz/tiskove-zpravy/odlozeni-jaderneho-tendru-zpusobila-ignorace-bezecnosti-vladou.html](https://www.pirati.cz/tiskove-zpravy/odlozeni-jaderneho-tendru-zpusobila-ignorace-bezecnosti-vladou.html) KOMENTÁŘ


### Experti & bezp. komunita

10. 11. 2020 - V tendru na Dukovany je ve hře suverenita, nepřímo varovala BIS před Ruskem a Čínou ([Aktuálně](https://zpravy.aktualne.cz/domaci/bis-vyrocni-zprava/r~80e1fcf6228b11eb9d470cc47ab5f122/))

19. 11. 2020 - Tendr na Dukovany: vnitro a tajné služby varují před firmami z Ruska a Číny. Hrozí vydíratelnost Česka ([iRozhlas](https://www.irozhlas.cz/zpravy-domov/tendr-rusko-cina-dukovany-tajne-sluzby-vnitro-varovani-dostavba_2011190600_kar))